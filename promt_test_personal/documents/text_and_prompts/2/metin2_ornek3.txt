2. Güvenli DNS iletişimi (DNS over TLS, DNS 
over HTTPS) ve Görünürlük (Visibility)
Kurumsal ağlar ve internet için en temel servislerden biri 
olan DNS - Domain Name System[8] işleyişinde alan adı 
çözümlemesi için DNS TCP/UDP 53 nolu port ile istem-
cilerden DNS sunucularına doğru herhangi bir şifreleme 
yöntemi kullanılmadan açık olarak iletişim kurulur. Bilin-
diği gibi DNS trafiği şifresiz olduğu için paketler değiş-
tirilerek olması gereken adresten farklı bir adres gönde-
rilebilmektedir. Gene DNS trafiğinin açık iletilmesinden 
dolayı kişilerin ziyaret ettikleri web siteleri kolayca takip 
edilebilmekte ve mahremiyetleri çiğnenebilmektedir. 
Bu yüzden son zamanlarda iletişim paketlerinin değişti-
rilmesine ve kişilerin/kurumların bağlandıkları adreslerin 
takip edilmesine karşı bir çözüm olarak DNS trafiğinde 
DNS paketlerinin “DNS over TLS[9]” ya da “DNS over HT-
TPS” [10] protokolleri ile şifrelenmesine başlanmıştır. 
Günümüzde, internet üzerinde bulut hizmeti sağlayıcıla-
rı ve kâr amacı gütmeyen kuruluşlar tarafından herkese 
Ipv4 ve IPv6 ile “DNS over TLS” ve “DNS over HTTPS” 
hizmeti  verilmektedir.  Bu  servisi  veren  sağlayıcılar  ve 
kuruluşların sunucu adresleri işletim sistemlerinin gün-
cel sürümlerinde ya da güncelleştirme paketleri ile hazır 
olarak geliyor ve sadece birkaç adımın uygulanmasıyla 
kullanıma  alınabiliyor.  Aşağıdaki  tabloda  genel  olarak 
bilinen DNS over TLS ya da DNS over HTTPS hizmeti 
veren sağlayıcılar ve kuruluşlar görülebilir. 
Günümüzde  Microsoft  Windows  11  ve  Windows  Ser-
ver 2022 işletim sistemlerinde[15], Ubuntu Linux[16] işletim 
sistemlerinin güncel sürümlerinde, Andoid uygulamala-
rı, IoS ve MacOS için uygulama/profiller ile “DNS over 
TLS” ve “DNS over HTPS” trafiğini destekleyen sunu-
cular, DNS sunucusu olarak kullanılabiliyor. Örnek ola-
rak quad9 [17] android için kendi uygulamasını Play Store 
üzerinden sağlıyor. 
Google Chrome, Mozilla Firefox ve Microsoft Edge gibi 
çok kullanılan tarayıcılarda “DNS over HTTPS” destekle-
niyor. İnternet üzerinde arama yapılarak ayarların kolay-
ca nasıl yapıldığı görülebilir.
“DNS over HTTPS” kısaca DoH olarak belirtilen protokol 
443 nolu portu kullanarak ve DNS sunucusu ile trafiği 
şifreleyerek iletişime geçiyor. DNS sorguları için HTTPS 
protokolü kullanıldığı için istemciler iç ağdaki DNS sunu-
cuyu ya da DNS isim çözümleme topolojisini kullanma-
dan  Internet  erişimi  sağlayabiliyor.  Bireysel  kullanıcılar 
için olumlu bir güvenlik önlemi olarak değerlendirilirken, 
kurumsal ağlarda istemciler kurumsal güvenlik politika-
larını atlayarak Internet erişimi yapabiliyorlar.
Burada, kurumun internet erişimi için belirlediği güvenlik 
politikasına  uygun  yapılandırılmış  Güvenlik  Duvarı  sis-
temleri varken, bunun sorun olmayabileceği, politikaya 
aykırı ise iletişimin engelleneceği düşünülebilir. 
Ancak Güvenlik Duvarlarının zararlı ya da uygun olmayan 
içerikleri engelleyebilmesi için trafiğin kendilerine gelme-
si ve bu trafiği analiz etmeleri gerekmektedir. Bunun ya-
nında alan adı temelli olarak yapılan saldırılarda, henüz 
kategorilendirilmemiş, yeni ya da daha önceden alınan 
alan adları ile bu alan adlarının farklı IP adresleri ile oluş-
turulmuş alt alan adları kullanılabilmektedir. Dolayısıyla 
istemcilerin, bulaştırılan zararlı yazılım ya da kodların bu 
alan  adlarına  bağlantı  yapmaları  sağlanabilir.  Güvenlik 
Duvarı sistemleri bu trafiği hemen tespit edemeyebilir ya 
da bu tip bağlantıların yapılmasına izin verebilir. 
Bu  yüzden  alan  adları  kullanarak  yapılan  atakların 
(Malware,  Botnet  Communication,  Data  Exfiltration, 
Ransomware Domains, Phishing Domains) daha etkin 
tespit  edilebilmesi  ve  engellenebilmesi  için  kurumsal 
ağlarda  Güvenlik  Duvarı  Sistemlerinin  yanı  sıra  DNS 
Güvenlik  Duvarı  sistemleri  de  yer  almaya  başlamıştır. 
DNS  Güvenlik  Duvarı  sistemleri  alan  adlarını,  çeşit-
li  kontrollerden  geçirerek  ya  da  bunu  yapan  servisleri 
kullanarak kategorilendirebilmektedir. Bu şekilde zararlı 
adresler  için  trafik  daha  Güvenlik  Duvarı  Sistemlerine 
gelmeden başka bir adrese yönlendirilebilmekte ya da 
engellenebilmektedir.